---
title: Pasient og pårørende informasjon
linktitle: Pasient og pårørende informasjon
type: book
date: "2019-05-05T00:00:00+01:00"

# Prev/next pager order (if `docs_section_pager` enabled in `params.toml`)
weight: 1
---

---
## Hva er en tvangslidelse?

Tvangslidelse eller OCD (obsessive compulsive disorder).
Dette er en angsttilstand som kjennetegnes av;

- Tvangstanker

- Tvangshandlinger


**Tvangstanker** er stadig tilbakevendende tanker, bilder/forestillinger eller impulser. Tvangstankene oppleves påtrengende. Når tankene dukker opp gir det ofte stor grad av ubehag, angst, følelse av at noe ikke er riktig, eller aktivering i kroppen. Vanlige tvangstanker er for eksempel frykt for smitte, forårsake skade/ulykke og uønskede seksuelle handlinger.


**Tvangshandlinger** er handlinger en gjør for å nøytralisere, eller redusere ubehaget som følger av tvangstanken. Tvangshandlingene kan ofte få preg av et rituale, og fremstår meningsløse for andre. Vanlige eksempler på tvangshandlinger kan være slik som sjekking, vasking og telling.

---

## Fakta om OCD

En tvangslidelse eller obsessive compulsive disorder (OCD) er en angstlidelse som kjennetegnes av tvangstanker, og/ eller tvangshandlinger.

### Tvangstanker:
Dette er uønskede, tilbakevendende og ubehagelige tanker, impulser og/ eller bilder. Tankene gir ofte mye angst og uro. Tvangstanker må skilles fra vanlige bekymringer som alle personer har i hverdagen. Tvangsankene gir ofte stort ubehag og redsel for at det en tenker faktisk kan skje. Ofte forsøker den som har tankene, bildene eller impulsene å nøytralisere de ved å gjøre ”noe”.

Har man tvangstanker, anerkjenner man at dette er tanker som en selv lager og opprettholder.

Vanlige tvangstanker kan være:
- Redsel for bakterier, sykdom og urene ting.
- Ønske å ha orden, symmetri i sine omgivelser
- Bekymring for å skade seg selv, andre eller ting i omgivelsene.


### Tvangshandlinger:
Dette er handlinger som gjøres for å dempe ubehaget som følger av tvangstankene. Disse handlingene skal sikre at de negative hendelsene ikke inntreffer.

De vanligste tvangshandlingene er:
- Overdreven vasking
- Sjekking av dører, vinduer, eller elektriske apparater
- Overdreven orden, symmetri eller gjentakelse
- Mentale ritualer slik som å telle bestemte tall, tenke positive ord for å nøytralisere de negative tankene.

Tvangslidelse eller OCD rammer mellom 1-3% av befolkningen. Lidelsen oppstår som oftest i førskolealder til tidlig voksen alder. Det kan også oppstå på senere tidspunkt. Spontan bedring forekommer sjelden. De fleste som har en tvangslidelse har innsikt i sin egen tilstand, og forståelse av at tankene ikke er rasjonelle.

En tvangslidelse har som oftest store konsekvenser for hvordan en person fungerer i hverdagen, i sosiale settinger, skole, familie og jobb. Ofte involveres også nærmeste personer i tvangshandlingene, og bistår således til opprettholdelse.

Lider du av tvang, kan du få hjelp av OCD spesialistteamet ved Sørlandet sykehus. I dag har man god og effektiv behandling for tvangslidelser.


---
## Samsykelighet
Ved OCD er samsykelighet (komorbiditet) vanlig. Det vil si at flere tilstander eller lidelser opptrer sammen med tvangslidelsen.

Vanlig tilleggsproblematikk eller samsykelighet er;

- Andre angstlidelser; fobier, panikklidelse, generalisert angst, enkel PTSD

- Depresjon

- Hypokondri

- Rusproblemer

- Bipolar lidelse

- Psykose

- Utviklingsforstyrrelser (Asperger syndrom, Tourette syndrom)

- Spiseforstyrrelse

- Personlighetsproblematikk/ relasjonelle vansker/ komplekse traumer


---
## Linker/video

### Nyttige linker


[Ananke](https://www.ananke.no/) - Norsk OCD forening – forening for tvangslidelse

[Den nasjonale OCD studien](https://helse-bergen.no/avdelinger/psykisk-helsevern/kronstad-distriktspsykiatriske-senter)

[Helse Norge](https://www.helsenorge.no/)

[Tvangslidelse](https://www.tvangslidelse.no/)

[Pasient og brukerrettighetsloven](https://lovdata.no/dokument/NL/lov/1999-07-02-63?q=pasient%20og%20brukerrettighetsloven)


### Filmer/videoer


[Helsefilm – Film om OCD](http://www.helsefilm.no/v1/film/details.aspx?filmid=90188) - fungerer ikke.

{{< vimeo 106254043 >}}
Ungdom og angst – Helsestudio 1 106254043

{{< vimeo 89028037 >}}
Angst en psykisk og fysisk reaksjon

{{< vimeo 128959504 >}}
Behandling – redsel for bakterier


---
## Henvisning


Henvisning sendes av lege eller psykolog.

Det anbefales at henvisning skrives i samsvar med [Nasjonal veileder for henvisninger til spesialisthelsetjenesten](https://www.helsedirektoratet.no/veiledere/henvisningsveileder) eller i samsvar med mal på Praksisnytt.

Henvisning sendes aktuelt sted jmf Norsk Helsenett sitt adresseregister.

Henvisning fordeles og rettighetsvurderes ved lokal DPS eller ABUP.

Det er en klar fordel at henvisningen inneholder informasjon om aktuelle tvangshandlinger eller tvangstanker som pasienten måtte rapportere å ha.